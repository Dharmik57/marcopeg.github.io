---
title: Per caso, sei riuscita a leggere questo articolo?
date: "2019-10-02T08:47:37.121Z"
template: "post"
draft: false
slug: "/it/2019/per-caso-sei-riuscita-a-leggere-questo-articolo"
category: "Blog"
tags:
  - "encryption"
  - "security"
  - "postgres"
  - "user"
  - "privacy"
  - "data"
description: "Scopri un semplice trucco per migliorare la tua comunicazione quanto devi controllare se un compito assegnato è stato eseguito oppure no."
image: "happy-life.jpg"
---

Come ti senti dopo aver letto questo titolo?  
Arrabbiata?  
Tesa?

_Probabilmente no._

Eppure di fatto non hai letto l’articolo, per lo meno non ancora.

**Dunque ti ho posto una domanda stressante**: ho cercato di controllare se hai svolto 
o meno un compito assegnato. 

Quante volte ti trovi nella situazione di dover controllare se qualcuno ha fatto qualcosa?
Quante volte questa situazione si trasforma in un confronto nel quale
**l’altra persona reagisce in modo difensivo/aggressivo?**

A me capitava spesso, ma poi ho imparato un trucco.

Un trucco molto semplice che consiste nel **dare la possibilità all’altra persona di salvare 
la faccia**. Almeno a livello superficiale.

Questo trucco consiste nell’**alleggerire la domanda**, iniziando con un 
_"per caso, sei riuscito/a .. ?"_ oppure _"non ti è ancora stato possibile di .. , giusto?"_, 
per poi proseguire con la richiesta vera e propria.

Semplice, vero?

## Ecco alcuni esempi:

- Per caso sei riuscito a mandare il bonifico a Mario Rossi?
- Immagino non ti sia ancora stato possibile lavare l’auto per la festa di Domenica, sbaglio?
- Lavare i vetri è un lavoro lungo, per caso l’hai già fatto?

## Come funziona?

Questa piccola formula magica funziona perché lascia spazio ad una possibile spiegazione 
nel caso il compito assegnato non sia ancora stato eseguito. 

**Permette all'interlocutore di salvare la faccia** e dunque minimizza lo stress causato 
da un confronto diretto.

Nel caso la persona abbia effettivamente svolto il compito richiesto, la risposta sarà un 
semplice _"sì, certo"_. L’interlocutore potrebbe addirittura provare una sensazione di 
profonda soddisfazione nell'aver già portato a termine il compito assegnato. 

Il motivo di questa soddisfazione deriva dal fatto che 
**la domanda presuppone un esito negativo**, dunque chi risponde si potrebbe sentire in 
una posizione di vantaggio in quando penserà di sorprenderci con una risposta positiva.

Ma la vera forza di questa domanda sta nella gestione del caso negativo.

La domanda è posta in modo tale da presupporre tale esito e 
**alleggerisce la tensione utilizzando un pò di sana empatia**: 
Ci rendiamo conto che è difficile _"l'aver già fatto"_ e ci mettiamo direttamente dalla 
parte dell’interlocutore proprio grazie al tono leggermente negativo della domanda.

L’interlocutore, pur sentendosi probabilmente in difetto per non aver ancora portato a 
termine il compito assegnato, **potrebbe sentirsi in una relazione di collaborazione** e 
**probabilmente fornirà una spiegazione valida** riguardo alla mancata esecuzione. 

In molti casi egli fornirà spontaneamente una pianificazione temporale per 
portare a termina il compito.

## Errori comuni:

Il più delle volte ci troviamo in condizione di moderato stress e ci sembra di ottimizzare
tempo e risorse nel porre domande chiuse tipo _"hai lavato l’auto?"_. Sbagliato. 

> Una "domanda chiusa" lascia spazio ad una risposta binaria: "sì" o "no" .

Purtroppo **questo tipo di domanda innalza il livello di stress** in ambo le parti in causa: 
controllore e controllato.

Il vero problema è che le domande chiuse provocano più danni che benefici,
specie in ambito di controllo circa l’esecuzione di compiti assegnati. 

Cerchiamo di capire cosa succede. 

**Risposta "sì":** l’interlocutore utilizzerà probabilmente con un tono leggermente 
arrogante, sottintendedo _"aha! Pensavi di cogliermi in difetto, e invece te lùho fatta 
vedere io!"_.

**Risposta "no"**: l’interlocutore si sentirà probabilmente aggredito: 
_"ecco, ovviamente sempre a me viene a domandare_. Questo sentimento va ad aumentare 
il senso di imposizione e **diminuisce la collaborazione attiva tra le parti**.

**In entrambe i casi lo stress aumenta e fiducia e collaborazione si indeboliscono**.
Male

## Come gestire il "NO"?

La vera forza di questo tipo di domanda sta nel fatto che spesso l'interlocutore in
difetto provvederà a fornire spontaneamente due informazioni utili:

- una spiegazione genuina
- una pianificazione temporale

Nel caso la spiegazione contenga una qualche forma di barriera possiamo entrare in
"modalità collaborazione" e contribuire con una soluzione pratica creativa.

Nel caso venga proposta una pianificazione temporare, possiamo o discuterla o accettarla.
Anche in questo caso **la porta è aperta per una comunicazione costruttiva**.

In tutti gli altri casi possiamo provare a forzare la mano proponendo domande quali:

- In che modo posso facilitare l'invio di questo bonifico?
- Quand'è il momento più opportuno per inviare quel bonifico?
 
In entrabe i casi **è importare sott'intendere che il compito assegnato dovrà essere eseguito** senza eccezioni.

D'altra parte, ci mettiamo in totale disponibilità per contribuire al risultato voluto
(prima domanda), oppure aiutiamo a chiarire una tabella di marcia (seconda domanda) 
ponendo l'attenzione sulla scelta di un momento adatto.

Entrable queste domande sono concepite per far pensare il nostro interlocutore.

Nella mia esperienza capitano raramente risposte tipo _"non c'è nulla da fare"_
oppure _"non è mai il momento adatto"_.

E in questi rari casi l'approccio più razionale è ringraziare, sorridere, ed assegnare
il compito a qualche altra persona. Molto probabilmente abbiamo chiesto più di quanto
sia possibile ottenere, oppure non siamo riusciti a gestire la comunicazione in tempo.

Quando lo stress si accumula, è probabilmente una buona scelta il lasciar spazio e
tempo affinchè le parti in causa si possano rilassare.
